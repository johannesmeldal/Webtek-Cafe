<!DOCTYPE html>
<html lang="en">
<head>
    <meta charset="UTF-8">
    <title>P4: Project Testing</title>
    <link rel="stylesheet" href="css/style.css">
    <link rel="icon" type="img/png" href="img/punkt.png">
</head>

<body>
    <h1>P4: Project Testing</h1>
    <h2>Anine, August, Elin, Johannes, Martine</h2>
    <h3 id="date">11. november 2021</h3>
    <section>
        <h2>Administrative Detaljer</h2>
        <p>Klient: Berit Johansen - Eier av Webtek Cafe</p>
        <p>Navn på websiden: Webtek Cafe</p>
        <a href="https://folk.ntnu.no/augustsn/Documents/Nettside/index.html">Link til nettstedet</a>
    </section>
    <section>
        <h2>Testdokumentet</h2>
        <p>
            For å teste flere personer på en enkel og oversiktlig måte opprettet vi et Google Forms-dokument 
            som vi benyttet til å teste ulike testpersoner. Fra testpersonene samlet vi inn data som fornavn, 
            kjønn, alder, yrke, hvilken enhet personen brukte (mobil, pc etc.) og hvilken nettleser som ble 
            brukt til testen.</br></br>
            Testen besto av 7 oppgaver som hovedsakelig omhandlet navigering på nettsiden. I tillegg skulle 
            testpersonen svare på 4 spørsmål om nettsiden. Disse spørsmålene omhandlet  nettsidens design og 
            utseende, navigasjon på nettsiden, mulige forvirringer som oppsto, og til slutt ba vi om tilbakemelding 
            på ting som var bra eller kunne blitt gjort annerledes på nettsiden. </br></br>
            Testdokumentet som ble brukt finnes
            <a href="https://docs.google.com/forms/d/e/1FAIpQLSe3b8N37odGZ4Bteu6mnq1ZHdajDYsrxqBqJHN45mpYUmwrYw/viewform">her</a>
        </p>
    </section>
    <section>
        <h2>Testgruppe</h2>
        <p>
            Målet med testingen var å nå ut til kafeens tiltenkte målgruppe. Majoriteten av testpersonene (86%) var 
            studenter i alderen 18-24. Av denne studentgruppen var halvparten IT-studenter som, sammen med andre IT-interesserte
            , utgjør hovedmålgruppen til kafeen. Resterende av testpersonene var voksne over 40 år. Disse tilhører også en av 
            kafeens målgrupper. Det ble totalt gjennomført 15 tester, hvorav 60% av testpersonene var menn og 40% var kvinner.
            </br></br>
            Alle som ble testet var bekjente av oss, og samtlige tester ble gjennomført med en av oss utviklere til stedet. 
            Dette motiverte testpersonene til å gi grundige tilbakemeldinger. I tillegg siden en stor del av testpersonene var 
            IT-studenter, fikk vi mange relevante tilbakemeldinger siden de har kunnskap om programmering og webdesign. 
            Det var også verdifullt å få tilbakemelding fra personer uten IT-kunnskaper, fordi de så på nettsiden fra et 
            litt annet perspektiv blant annet innen brukervennlighet og intuitiv. 
        </p>
    </section>
    <section>
        <h2>Testplattform</h2>
        <p>
            På testen kunne brukeren selv velge hvilken enhet de bruker. Likevel ble noen oppfordret til å bruke en spesifikk enhet, 
            for å sikre at nettsiden ble testen på en mangfold av enheter. Alternativene var PC (Mac eller Windows), mobil, tablet eller 
            annet. Da vi gikk gjennom resultatene fra testen så vi at 33,3% brukte Windows PC, 53,3% bruke Mac og 13,3% brukte mobil. 
            Dette viser til en OK variasjon av plattformer, som gjør at nettsiden blir testet ut på flere ulike måter. Helst skulle 
            nettsiden også blitt testet på tablet, men alt i alt er vi fornøyd med mangfoldet av enheter som ble testet. Man ser også 
            at de forskjellige plattformene hadde forskjellige problemer når det kommer til brukervennlighet, noe vi kommer tilbake 
            til i neste seksjon.</br></br>
            Videre i undersøkelsen skulle testperson velge hvilken nettleser som skulle benyttes til testen. Under testinger brukte 
            80% Google Chrome, 20% brukte Safari. Ut i fra observasjoner fra testingen, ser man at Google Chrome støtter nettsiden best. 
            Safari skapte en litt annen styling på siden, som flertallet mente var “styggere”. Vi kunne hatt enda mer variasjon når det 
            kom til nettlesere i testen, men Google Chrome og Safari var de foretrukne valgene til testpersonene. I etterkant har vi erfart 
            at vi burde ha påvirket testingen i større grad, for å sikre at vi hadde fått testet et bredere mangfold av både enheter og 
            nettlesere.
        </p>
    </section>
    <section>
        <h2>Oppsumering av tilbakemeldinger</h2>
            <h3>Design</h3>
            <p>
                Designet på nettsiden har hovedsakelig fått positive tilbakemeldinger fra testpersonene, men noen hadde enkelte 
                påpekninger. Mange nevner at designet er enkelt, estetisk appellerende, og relativt oversiktlig. Fonten vi har 
                brukt er lettlest og har fin størrelse. At tilleggsinformasjonen på kampanjer er skrevet i kursiv, trekkes 
                frem som noe positivt. Fargene virker behagelige og passer bra med kafe-temaet. Vi fikk også noen kommenterer 
                på fargebruken i menyen; grønnfargen på priser og antall burde være lik som fargen til footeren. Navigeringsmenyen 
                på menysiden fikk positiv omtale.</br></br>
                Designet er ikke helt optimalt dersom for mobilbrukere, og det er åpenbart at siden er designet for enheter med 
                større skjerm. Noen knapper oppfattes som litt små, og teksten i footeren var litt vanskelig å lese. Andre ting 
                som trakk ned designet var de stiplede linjene i menyen, fordi de oppleves forstyrrende. Tekstboksen i “om oss” 
                ser ikke så bra ut, og man hadde ikke trengt å overlappe bildet på siden. Noen av knappene kunne også ha blitt 
                designet bedre.
            </p>
            <h3>Navigasjon</h3>
            <p>
                Alt i alt synes ingen av testpersonene at det var spesielt vanskelig å navigere rundt på nettsiden. Alle fant 
                frem til det de lette etter. Vi fikk tilbakemelding om at flere av testpersonene likte navigasjonsbaren og syns 
                den var oversiktlig, ryddig og tok dem dit de ønsket. Tilbakemeldingene sier i stor grad at siden er meget intuitiv, 
                der all informasjon ligger på en sti som er naturlig å finne fram til. En testperson poengterer at nettsiden er godt 
                oppbygd slik at man ikke trenger å klikke seg langt inn i siden for å finne frem. Alle testpersonene synes alt i alt 
                at nettsiden er intuitiv, oversiktlig, ryddig og lett å navigere rundt på.
            </p>
            <h3>Innhold</h3>
            <p>
                Gjennomgående ønsket flere av testpersonene et bedre samspill mellom kampanjer og meny/bestilling. Kampanjene vi 
                hadde ble ikke lagt inn på bestillingssiden og dermed fikk ikke brukerne tilbudet de hadde blitt informert om. 
                Det var også et ønske om at kampanjene ble vist på menysiden, slik at brukerne unngår å først sjekke kampanjesiden 
                for deretter å gå til meny for å bestille. Flere av testpersonene så også et behov for en mellomting mellom bestilling 
                og kvittering. </br></br>
                Under observering så vi et problem angående sjekking av åpningstider. Mange gikk til om oss siden for informasjon om 
                åpningstider og kontaktinformasjon, men dette hadde vi valgt å plassere i footeren. Det var også ikke helt intuitivt 
                at tilbakemeldingsskjemaet skulle befinne seg på om oss siden. Noen av testpersonene opplevde det også som unødvendig 
                med knapper på “les mer” på arrangement siden, ettersom det ikke ga mye mer informasjon.
            </p>
            <h3>Brukervennlighet</h3>
            <p>
                Når det kommer til brukervennlighet hadde majoriteten av testpersonene ingen problemer med nettsiden. Som nevnt tidligere 
                i innhold, var samspillet mellom kampanjer og menyen et problem. Tilbudene var ikke implementert i menyen, og tilbudene ble 
                dermed ikke realitet. Dette kan oppleves som et irritasjonsmoment for kunden. Et annet problem var at mange synes slideshowet 
                var noe forvirrende da de selv skulle bytte bilde. Mange skulle ønske de kunne trykke på høyre eller venstre side av bilde for 
                å bytte.<br><br>
                Et tredje siste problem, som tidligere nevnt i oppgave 5, er hvordan nettsiden fungerte på mobil. Mange mente at nettsiden så 
                rotete ut, og at ikke alt fungerte som det skulle. Noen av problemene der var at kontaktskjemaet opplevdes som litt knotete, 
                samt det var vanskelig å finne “les mer” knappene på arrangementer. Videre mente mobilbrukerne at skjermen ble trang da bildene 
                og andre elementer er stylet i ganske stor størrelse. Det resulterte altså da i at bildene, spesielt på arrangementer og 
                kampanjer, tok opp hele skjermen.
            </p>
    </section>
    <section>
        <h2>Respons på tilbakemeldingen</h2>
        <p>
            Med tanke på testingen, er det relevant å finne noen løsninger på problemene som ble oppdaget. Vi skal videre se på konkrete 
            eksempler som testpersoner har kommentert som uheldige, og med disse tilbakemeldingene skal vi se på hva vi kunne ha gjort 
            for å løse dette problemet. <br><br>
            En observasjon som er gjort under testing, er hvilke forventninger brukeren hadde til posisjon av kontaktinformasjon. 
            Flere navigerte seg til “om oss”-siden for å finne ut av åpningstider, mens vi hadde plassert dette i footeren og til dels 
            på forsiden. Løsning på denne problemstillingen, vil være å legge inn et lite avsnitt på “om oss”-siden om åpningstider og 
            kontaktinformasjon. Dette gjelder også kontaktskjemaet. Det ligger litt skjult på om oss siden, da det bare er en knapp i 
            tekstboksen der. En eventuell løsning på dette ville vært å legge til en link i footeren som leder brukeren til kontaktskjema.html,
             i tillegg til knappen på om oss siden. </br></br>
             Da vi ga brukeren oppgave å bla i slideshowet, tok det noen uønskede sekunder før de klarte å skjønne hvordan det fungerte. 
             Knappene på slideshowet kunne forsvinne litt, da bildene tok fokus. Løsningen på dette trenger ikke være så vanskelig. Man 
             kunne for eksempel ha lagt inn piler på siden. Spesielt på mobil var dette et problem, da knappene var så små at de ikke 
             engage synes. Her kunne det i en mobilversjon være aktuelt å legge inn muligheten til swipe eller tappe på sidene for å bla 
             i slideshowet.</br></br>
             Videre fikk vi også tilbakemeldinger på at “les mer”-knappen på arrangementer var et unødvendig tilskudd til nettsiden. Dette 
             var basert på at det gjemte seg for lite informasjon bak knappen. Løsningen på dette kunne enten vært å fjerne knappefunksjonen 
             eller lagt til mer informasjon bak disse. Vi ville nok, i dette tilfellet, valgt å ha mer informasjon bak knappene for å øke 
             interessen, samt fange oppmerksomheten til brukeren.</br></br>
             Som nevnt tidligere, var samspillet mellom kampanjer og meny/bestillingssiden et problem for flere. Mange ønsket at tilbudene 
             skulle dukke opp på menysiden, samt at tilbudene skulle bli lagt til i beregningen av pris. Dette kunne være løst enten ved at 
             kampanjer var en intergrert del av menysiden, eller at vi hvertfall hadde et avsnitt om de aktuelle tilbudene befant seg på 
             menysiden. Ved den første løsning burde vi lagt videre lagt inn link, slik at når man trykket på teksten til tilbudene kom man 
             direkte til menysiden, evt hover slik at man ser at det er en link. For at tilbudene skal fungere som de skal er det bare å 
             legge inn en enkel “if”-sjekk.</br></br>
             Et visst antall av testpersonene ønsket seg også en mellomting mellom å ha bestilt og få kvitteringen. En løsning på dette 
             kunne vært å legge inn et skjema som brukeren må fylle ut med navn, nummer, e-post, bordnummer osv., og deretter kan besøkende 
             betale ved bordet. En annen mere avansert løsning ville vært å implementere et handlevogn system. Mangelen på backend 
             funksjonalitet har i stor grad vært grunnen til at “meny”-siden var så enkel.</br></br>
             Mobilbrukere rapporterte om at selv om siden er responsiv og ser grei ut på mindre skjermoppløsninger, er den ikke egnet for 
             mobil. I 2021 er det en ubevisst forventning om at en nettside skal fungere på samtlige plattformer, så en egen mobilversjon 
             hadde løst dette problemet. Å lage en mobilversjon ville nok vært svært høyt prioritert ved videre utvikling av nettsiden.</br></br>
             Designmessig var det som sagt noen elementer som testpersonene ønsket forbedring på. Vi kunne delt de ulike seksjonene i menyen på 
             en annen måte for å gi den et mer behagelig utseende. Vi kunne også ha revurdert fargevalget noen steder, spesielt der dette har 
             blitt kommentert. Vi har tenkt nøye på farger, men det vil alltid være uenighet om hvilke farger som passer inn hvor. Personlig 
             syns vi designet på “om oss”-siden ser bra ut, men det kunne vært ryddigere å plassere tekstboksen til venstre for bildet i 
             stedet for at det overlapper.</br></br>
             For å konkludere gjorde testingen at vi ble observant på unødvendige og forvirrende funksjoner med nettsiden. Man kunne også se 
             at det var enkelte mangler på nettstedet som lett kunne blitt implementert. Dette lærte oss at testing er et utmerket verktøy 
             for å kunne videreutvikle nettsiden til å bli enda bedre i fremtiden.
        </p>
    </section>
    <section>
        <h2>Selvrefleksjon</h2>
        <p>
            I oppstartsfasen av prosjektet synes vi at prosjektet virket overveldende, men når vi kom i gang med arbeidet gikk dette seg til. 
            Oppgaven framsto som spennende, men også utfordrende på noen områder. Under idemyldringer var det mange forskjellige forslag, 
            og hele gruppa var motiverte til å komme i gang med oppgaven. </br></br>
            Flere på gruppa har tidligere erfaringer på HTML, CSS, og JavaScript, og vi opplevde at dette hjalp under hele prosessen. Vi 
            fant tidlig ut hvordan vi skulle fordele arbeidsoppgaver, slik at alle i gruppa skulle bidra. Samtidig måtte vi jobbe for at 
            de flinkeste ikke tok på seg alle oppgavene og gjorde hele prosjektet, men at det ble fordelt jevnt mellom alle og alle kunne 
            utfordre seg selv. GitLab ble brukt fra start til slutt for best mulig samarbeid. For å unngå “merge conflicts”, ble vi enige 
            om å hovedsaklig jobbe i hver vår fil hvis vi ikke hadde avtalt noe annet. Dette viste seg å være en god løsning.</br></br>
            Vi lærte fort at samarbeid både kan være givende og krevende. Å planlegge en hel nettside og alt dette innebærer er en del 
            jobb, og når ting ikke funker er det lett at temperaturen stiger. Det vi innså, var at vi måtte kommunisere, stole på 
            hverandre, planlegge ordentlig, og stille krav til hverandre for at ting skulle komme i mål, og for at vi skulle oppnå et 
            prosjekt vi var stolt av på slutten. Prosjektet har gitt oss flere nye erfaringer når det kommer til å jobbe sammen om å 
            nå dette målet, og inkludere alle underveis i prosessen. Vi har lært mye nytt om både HTML, CSS og JavaScript. For de på 
            gruppa som ikke hadde forhåndskunnskaper var mange av oppgavene utfordrende. Vi hjalp hverandre og har hatt et godt 
            samarbeid gjennom prosjektet. I tillegg har vi vært flink til å søke om hjelp fra internett eller medelever der det har 
            vært behov for det.</br></br>
            For å gå litt mer inn på hvordan vi følte den faglige delen gikk, kan man resonnere rundt hvordan man arbeidet med CSS, 
            JavaScript og HTML. CSS har alle i gruppen bidratt med, og ved hjelp av detaljerte mockups var det enkelt å vite hvordan 
            siden skulle se ut. Da gruppen ønsket at siden skulle være så lik mock-up’en som mulig, oppdaget man tidlig at CSS skulle 
            bli et omfattende arbeid.  HTML filene var ikke den største utfordringen for mange, men JS kunne vise seg å være litt 
            vanskeligere. Da oppgaven sa at oppgaven skulle inneholde minst 4 funksjoner, prøvde vi å fordele slik at alle kunne bidra 
            med disse. For vår del, er det JavaScript funksjonene som har ført til de største frustrasjonene. Her er ikke ting alltid 
            like lett, og vi har måttet jobbe sammen og oppsøkt informasjon slik at disse fungerer på best mulig måte.</br></br>
            Etter at vi følte oss nokså ferdig med prosjektet, valgte vi å kjøre en liten ferdigstilling. Da skulle vi lete etter 
            problemer eller ting som kunne bli bedre før vi sendte prosjektet ut til testing. Vi oppdaget kjapt at det alltid er mer 
            man gjøre, og man kan småpirke i flere timer for å prøve å “perfeksjonere” prosjektet og tette igjen hull. Vi så dette som 
            noe veldig positivt da vi i større grad gikk bort fra selvstendig jobbing, til å se gjennom ting i fellesskap. Selv etter 
            å ha gjort dette oppdaget våre testpersoner feil vi selv ikke hadde oppdaget.</br></br>
            Testing av nettsiden har vi bare positive tanker om. At andre medstudenter og andre kunne kunne se og teste et produkt vi 
            hadde laget var en artig opplevelse. Testingen gjorde også at vi ble observante på hvordan nettsiden fungerte i praksis, 
            og hva de som ikke har jobbet med nettsiden tenkte om den. Testing av en nettside vil på generell basis gi gode konstruktive 
            tilbakemeldinger. Vår gruppe har gjennom testingen kun fått positiv utvinning, og har fått nye tanker i ettertid om hvordan 
            problemer på siden kunne ha blitt løst og videreutviklet.</br></br>
            For å se bort ifra det faglige feltet, har hele gruppen lært noe nytt i løpet av arbeidsperioden. Det føltes veldig givende 
            å få et innblikk i hvordan prosessen som er å lage en nettside fungerer i praksis, og å få ta del i ting som planlegging, 
            lage mockups, samarbeide om kode, holde statusmøter underveis, testing og publisering av nettstedet. For å samle alle tankene, 
            er gruppa svært fornøyd med både prosjektet i seg selv og resultatet av prosjektet nemlig nettsiden. 
        </p>
    </section>
</body>

</html>